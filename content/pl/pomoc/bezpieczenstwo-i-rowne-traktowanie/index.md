---
title: Bezpieczeństwo i równe traktowanie
order: 30
---

## Bezpieczny Student UJ

Bezpieczny Student UJ odpowiada za to, aby studenci Uniwersytetu Jagiellońskiego czuli się na uczelni komfortowo i
bezpiecznie. Działem, który zapewni Wam poczucie bezpieczeństwa na Uniwersytecie Jagiellońskim, a także umożliwi Wam
rozwiązanie problemu związanego z bezpieczeństwem, dyskryminacją, czy też z nierównym traktowaniem jest Dział ds.
Bezpieczeństwa i Równego Traktowania – Bezpieczni UJ. Możesz się zwrócić do tego działu we wszystkich sprawach
dotyczących Twojego bezpieczeństwa osobistego na uczelni i jej najbliższej okolicy (także w akademikach). Możesz
skontaktować się z działem także wtedy, kiedy nie jesteś pewna/pewien czy Twoja sprawa leży w jego kompetencjach albo
kiedy po prostu nie wiesz, do kogo się zwrócić o pomoc. Rozmowa z przedstawicielami działu jest poufna. W większości
spraw możesz się zwrócić o pomoc pisząc na adres bezpieczny.student@uj.edu.pl. Jest to adres poczty elektronicznej,
którą odczytują tylko przedstawiciele działu. Jeśli wolisz porozmawiać, możesz się zgłosić osobiście na dyżur albo w
innym terminie, po wcześniejszym uzgodnieniu go telefonicznie lub mailowo. Rozmowa osobista jest szczególnie zalecana w
sprawach skomplikowanych albo związanych ze sferą intymną. 

## Zespół ds. przeciwdziałania dyskryminacji i przemocy

Zespół ds. przeciwdziałania dyskryminacji i przemocy to zespół działający przy Uczelnianej Komisji Dydaktycznej, ma na celu promocję ochrony praw studenta w zakresie wolności od przemocy fizycznej i słownej, dyskryminacji oraz molestowania seksualnego. Zajmuje się również informowaniem studentów
o możliwościach reagowania na przejawy wszelkich naruszeń, a także możliwościach uzyskania specjalistycznej pomocy w tym zakresie. Każdy student może zgłosić się ze swoją sprawą lub pytaniem drogą mailową, będąc przy tym pewnym o zachowaniu anonimowości i dyskrecji.
Kontakt: bezpieczenstwo@samorzad.uj.edu.pl 

