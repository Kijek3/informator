---
title: Wymiany bilateralne
stub: false
---
Wymiana bilateralna to oferta dla każdego studenta zarówno studiów stacjonarnych, jak i niestacjonarnych, będącego na ostatnim roku studiów licencjackich, magisterskich albo jednolitych magisterskich. Obejmuje wyjazdy krótkoterminowe (do 90 dni) i wyjazdy długoterminowe (do jednego roku) zgodnie z zapisami poszczególnych porozumień bilateralnych. 

Dla studentów dostępna jest też opcja wyjazdów do szkół letnich do Uniwersytetu w Cambridge oraz Uniwersytetu w Heidelbergu. Masz możliwość wyjazdu zarówno do Europy, jak i poza jej granice. Wymiana bilateralna oferuje wyjazdy na każdy z siedmiu kontynentów. Na Twój wybór czeka ponad 50 uniwersytetów w 23 różnych krajach! 

Oprócz możliwości studiowania w prestiżowych uczelniach zagranicznych uczestnik wymiany odnosi także inne korzyści, takie, jak: zapoznanie się z systemem kształcenia innego państwa, doskonalenie umiejętności językowych, poznanie nowych kultur oraz przeżycie niezapomnianej przygody. 

Aby ubiegać się o wyjazd wystarczy być studentem ostatniego roku studiów licencjackich lub magisterskich, mieć średnią z całego okres studiów powyżej 4.0 oraz znać język obcy na poziomie co najmniej B2. 

Wymogi dotyczące realizacji wymiany studentów i doktorantów UJ mogą się różnić dla poszczególnych krajów partnerskich, dlatego po szczegółowe informacje odsyłamy na stronę [www.dwm.uj.edu.pl](http://www.dwm.uj.edu.pl/)