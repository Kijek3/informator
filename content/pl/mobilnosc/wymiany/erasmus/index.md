---
title: Erasmus
stub: false
---
Program wymiany międzynarodowej to możliwość odbycia części programu studiów na wybranej uczelni zagranicznej albo praktyk (Erasmus+ Praktyki) w wybranej zagranicznej instytucji, NGO, przedsiębiorstwie itp., a to wszystko w połączeniu z podróżami, nowymi doświadczeniami i zabawą. Erasmus to oferta dla każdego zainteresowanego studenta, zarówno studiów stacjonarnych jak i niestacjonarnych. O przyznanie miejsca na uczelni przyjmującej mogą ubiegać się studenci wszystkich lat z wyłączeniem ostatniego roku studiów magisterskich. Wystarczy wykazać się odpowiednio wysoką średnią oraz komunikatywną znajomością języka obcego - szczegółowe wymagania znajdziesz na stronie swojej jednostki w zakładce “Erasmus”. 

Znajdź swój drugi wymarzony uniwersytet w jednym z 34 krajów i bądź jego częścią nie tydzień, nie miesiąc, a cały semestr lub rok akademicki, bo właśnie tyle trwa Twój okres mobilności na każdy stopień studiów. 

Pierwsza rekrutacja odbywa się zazwyczaj w styczniu przez system USOSweb, a wyjazdy przyznawane są na kolejny rok akademicki. Warto jednak śledzić także informacje o rekrutacjach uzupełniających na uniwersytety, gdzie nie zapełniono limitu wolnych miejsc. W ramach programu Erasmus każdy wyjeżdżający student otrzymuje stypendium, które przyznane jest na cały na okres jego mobilności. Miesięczne stawki, w zależności od kraju wynoszą od 450 – 520 €. Dla studentów pobierających dodatkowe świadczenia na UJ (takie jak stypendium socjalne) czy studentów z orzeczonym stopniem niepełnosprawności przewidziane są nadprogramowe środki w ramach POWER. O tym i wielu innych istotnych kwestiach, jak np. szczegółowe terminy rekrutacji możesz dowiedzieć się więcej na stronie [www.erasmus.uj.edu.pl](http://www.erasmus.uj.edu.pl/)  

  

\-------- 

Program Erasmus od lat cieszy cię ogromną popularnością. Z pewnością nie ma studenta, który nie słyszałby o tej inicjatywie a zdecydowana większość choć raz zamarzyła o wyjeździe. Program Erasmus to idealna okazja do studiowania za granicą, poznania nowej kultury oraz odbycia przygody życia. Silny nacisk kładziony jest na włączenie społeczne, transformację ekologiczną i cyfrową oraz promowanie uczestnictwa młodych ludzi w życiu demokratycznym. 

  

O wyjazd może ubiegać się każdy student UJ zarejestrowany na studiach I, II i III stopnia oraz magisterskich jednolitych, studiujący zarówno w trybie stacjonarnym i niestacjonarnym. 

  

Program oferuje wyjazdy na okres od 3 do 12 miesięcy w ramach danego roku akademickiego. Rekrutacja odbywa się na przełomie stycznia i lutego, natomiast nabór uzupełniający na przełomie września/października, za pośrednictwem strony USOSweb - wyjazdy są przyznawane na kolejny rok akademicki. W procesie rekrutacji ważną rolę pełni średnia ocen, znajomość języka obcego oraz działalność studencka. Oferta uczelni odpowiadających Twojemu instytutowi dostępna jest[ tutaj.](https://www.usosweb.uj.edu.pl/kontroler.php?_action=dla_stud/studia/wymiana/oferty/intro&tab_offset=0&tab_limit=30&tab_order=2a)  

  

W ramach programu każdy student otrzymuje stypendium w wysokości ok. 500 euro. Studenci pobierający stypendium socjalne lub posiadający orzeczenie o niepełnosprawności mogą ubiegać się o dodatkowe 200 euro w ramach PO WER. 

  

Oprócz programu Erasmus+ Uniwersytet Jagielloński oferuje również program Erasmus+ Praktyki, na którym można również zdobyć większe doświadczenie praktyczne w studiowanej przez Ciebie dziedzinie. 

  

Każda zakwalifikowana osoba wyjeżdżająca lub przyjeżdżająca do Polski dostanie informację o planowanym Orientation Week. 

  

Więcej szczegółowych informacji dostępnych jest na[ stronie internetowej](https://erasmus.uj.edu.pl/start) programu. 

Jeśli chciałbyś porozmawiać ze studentem, który wrócił z wymiany lub boryka się z podobnymi pytaniami co Ty to zapraszamy do dołączenia do grupy na FB[ Erasmus+ UJ wyjazdy/outgoing](https://www.facebook.com/groups/735506573255118/).  

 \
Dodatkowo: Komisja Mobilności Samorządu Studentów stworzyła przewodnik po Erasmusie.