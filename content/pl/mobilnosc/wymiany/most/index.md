---
title: MOST
stub: false
---
Program Mobilności Studentów i Doktorantów MOST to program wymian, który powstał w 1999 roku i swoimi założeniami nawiązuje do ERASMUSa. Daje on możliwość odbycia semestru lub całego roku akademickiego na jednej z dwudziestu uczelni w Polsce (np. w Poznaniu, Warszawie, Olsztynie, czy Gdańsku). Istnieje także możliwość wyboru dwóch uczelni, na których student spędzi następnie po jednym semestrze akademickim. 

W programie uczestniczyć może student po ukończeniu dwóch semestrów na studiach I stopnia oraz studiach jednolitych magisterskich oraz po ukończeniu pierwszego semestru na studiach II stopnia. 

Rankingu studentów dokonują dziekanaty uczelni macierzystej i w przypadku ubiegania się kilku osób z danego wydziału/instytutu/kierunku pod uwagę brana jest m.in. średnia ocen z całego toku studiów, a także udokumentowane osiągnięcia naukowe, zaangażowanie w działalność na rzecz społeczności akademickiej, osobistą motywację i ewentualnie list motywacyjny (jego przygotowanie jest opcjonalne). Udział jest bezpłatny i niezależny od formy studiów. 

Rekrutacja na program odbywa się w kwietniu (na semestr zimowy i rok akademicki) oraz październiku (na semestr letni). 

Więcej na stronie: [www.studiuje.uj.edu.pl/studenci/mobilnosc/program-most](http://www.studiuje.uj.edu.pl/studenci/mobilnosc/program-most)