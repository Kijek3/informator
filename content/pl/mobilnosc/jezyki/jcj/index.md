---
title: Jagiellońskie Centrum Językowe
stub: false
---
 Idealnym miejscem do szkolenia swoich umiejętności jest Jagiellońskie Centrum Językowe UJ. Jest to międzywydziałowa jednostka UJ prowadząca działalność w zakresie nauczania i doskonalenia znajomości języków obcych.  

  

JCJ prowadzi lektoraty akademickie z siedmiu języków nowożytnych: angielskiego, francuskiego, hiszpańskiego, niemieckiego, rosyjskiego i włoskiego oraz z łaciny i greki. Dla studentów studiów II stopnia oferowane są również kursy modułowe. Realizowane są także kursy ogólnodostępne z dwunastu języków obcych. Lektoraty te adresowane są do studentów, kadry dydaktycznej i administracyjnej UJ oraz słuchaczy dorosłych spoza Uniwersytetu. Dla studentów, doktorantów, pracowników UJ i Collegium Medicum ceny zajęć wahają się od 300 do 550 zł, natomiast ceny dla osób spoza UJ wynoszą od 300 do 850 zł.  

Rejestracja na lektoraty akademickie odbywa się za pośrednictwem strony USOSweb, natomiast droga rejestracji na kursy ogólnodostępne jest opisana[ pod tym linkiem](https://jcj.uj.edu.pl/ksztalcenie/kursy-ogolnodostepne/zapisy).  

Dodatkowo, JCJ prowadzi interaktywny kurs j. Angielskiego online na poziomie B1. Kurs ten jest szczególnie rekomendowany studentom I roku studiów przed rozpoczęciem lektoratu.  

  

W ramach projektu ZintegrUJ, współfinansowanego ze środków UE, lektorzy JCJ prowadzą kursy 4 języków nowożytnych oraz języka polskiego dla cudzoziemców. Kursy są tematyczne bądź przygotowujące do konkretnych egzaminów zewnętrznych. Kurs języka polskiego dla cudzoziemców odbywa się na poziomach A2-C1. Kursy w ramach projektu ZintegrUJ są bezpłatne a po zdaniu egzaminu końcowego uczestnicy otrzymają certyfikat. Bardziej szczegółowe informacje są dostępne[ pod tym linkiem](https://jcj.uj.edu.pl/ksztalcenie/kursy-zintegruj). 

  

Projekt Doskonały Uniwersytet również oferuje kursy językowe na poziomie podstawowym (A1-A2) z języka hiszpańskiego, francuskiego oraz niemieckiego. Rejestracje odbywają się w lipcu poprzez stronę USOSweb (rejestracje żetonowe). Jednakże, często pojawiają się nowe oferty. Z tego powodu zachęcamy do śledzenia informacji wysyłanych bezpośrednio na mailowe skrzynki studenckie za pośrednictwem Microsoft Outlook. Więcej informacji o kursach językowych organizowanych przez Doskonały Uniwersytet znajduje się[ tutaj](https://doskonaly.uj.edu.pl/kursy-jezykowe-dla-studentow).