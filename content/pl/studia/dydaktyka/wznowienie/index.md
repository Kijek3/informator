---
title: Wznowienie studiów
stub: false
---
Po skreśleniu z listy studentów istnieje możliwość ponownego przyjęcia na studia, na danym kierunku studiów (wznowienie studiów):

• wniosek o ponowne przyjęcie na dany kierunek studiów składa się do dziekana odpowiedniego kierunku. W przypadku pozytywnego rozpatrzenia wznowienie studiów na danym kierunku następuje od początku następnego roku akademickiego;

UWAGA!!! Dziekan nie może wyrazić zgody na wznowienie studiów na danym kierunku, jeśli skreślenie z listy studentów nastąpiło z powodu ukarania karą dyscyplinarną wydalenia z uczelni.

• jeżeli przerwa związana ze skreśleniem z listy studentów wynosi więcej niż 5 lat, ponowne przyjęcie na studia następuje na zasadach rekrutacji na pierwszy rok studiów, chyba że dziekan postanowi inaczej;

• jeśli wykreślenie z listy studentów nastąpiło na pierwszym roku studiów nie można się ubiegać w trybie powyższego wniosku o ponowne przyjęcie na studia. Konieczne jest ponowne przejście procesu rekrutacji;

• punkty ECTS zdobyte wcześniej w ramach wznowionego kierunku zostają przepisane, jednak ich ilość może być mniejsza, jeśli któremuś z przedmiotów zmienił się program, w skrajnym przypadku zaliczenie przedmiotu może zostać nieuznane. Różnice muszą być przez studenta uzupełnione;

• wznowienie studiów uznaje się za kontynuację poprzedniego toku studiów;

• wznowienie studiów w ramach tego samego kierunku jest możliwe tylko raz. Jeśli dany kierunek studiów nie jest już prowadzony, niemożliwe jest wznowienie studiów;

• jeśli wykreślenie z listy studentów nastąpiło przed wejściem w życie aktualnego Regulaminu Studiów a student rozpoczyna studia na innym kierunku, dziekan tego innego kierunku może zaakceptować wniosek o wznowienie studiów, jeśli efekty nauczania będą zbieżne, biorąc pod uwagę różnice programowe;

• jeśli trzecie podejście do zdania egzaminu dyplomowego zakończy się niepowodzeniem, to nie jest możliwe wznowienie studiów na danym kierunku.