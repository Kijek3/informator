---
title: Średnia ocen
stub: false
---
Jak obliczyć średnią ocen?

*Średnią ocen z danego roku akademickiego lub całego toku studiów oblicza się jako średnią ważoną, z wagami określonymi przez wartości odpowiednich punktów ECTS ze wszystkich uzyskanych w tym okresie ocen, w tym również ocen niedostatecznych.*

*Średnią ocen oblicza się w następujący sposób:*

*śrw = (O1 ∗ w1 + … + On ∗ wn) : (w1 + … + wn)*

*gdzie poszczególne składowe oznaczają:*

*śrw – średnia ocen liczona z dokładnością do dwóch miejsc po przecinku;*

*Oi – ocena z przedmiotu i, podlegająca uwzględnieniu*

*wi – waga przyporządkowana do danego przedmiotu i, wyrażona liczbą punktów ECTS.*

\* W przypadku, gdy student przystąpił do egzaminu więcej niż jeden raz do obliczenia średniej ocen uwzględnia się wartość będącą średnią arytmetyczną z ocen uzyskanych we wszystkich terminach, w tym również ocen niedostatecznych, ustaloną z zaokrągleniem do dwóch miejsc po przecinku. 

Podstawa prawna: § 5 ust. 5 i 6 Regulaminu Studiów