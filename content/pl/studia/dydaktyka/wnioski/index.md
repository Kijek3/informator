---
title: Wnioski
stub: false
---
Z wnioskami dotyczącymi spraw związanych z Twoim tokiem studiów i egzaminami (np. wpis warunkowy, usprawiedliwienie egzaminu) możesz się zwrócić do prodziekana odpowiedzialnego za sprawy studenckie na wydziale lub innej upoważnionej do tego osoby wskazanej na stronie wydziału lub instytutu. Wniosek należy złożyć za pośrednictwem właściwego dla danego kierunku studiów dziekanatu/sekretariatu. Pamiętaj, że możesz złożyć wniosek w formie elektronicznej, wysyłając go z maila w domenie uj.edu.pl. 

Szczegółowe informacje dotyczące procedur na każdym z wydziałów można znaleźć nastronach internetowych wydziału lub wydziałowych rad samorządu studentów. 

Pamiętaj, że w sprawach urlopów od zajęć, przeniesienia z innej uczelni, skreślenia z listy studentów oraz wznowienia studiów osobą właściwą do podjęcia decyzji jest tylko prodziekan. 

Odwołanie (zastrzeżenie) od rozstrzygnięcia możesz wnieść do prorektora do spraw dydaktyki w ciągu 14 dni od daty jego otrzymania, za pośrednictwem Centrum Wsparcia Dydaktyki. 

W razie wątpliwości lub problemów, prosimy o kontakt z Zespołem Praw Studenta. 

*Podstawa prawna: § 40 Regulaminu Studiów*