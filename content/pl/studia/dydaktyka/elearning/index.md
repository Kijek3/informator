---
title: E-Learning
stub: false
---
## **Microsoft Teams**

Usługa internetowa oparta na chmurze dostępnej w ramach pakietu Microsoft Office 365 zawierająca zestaw narzędzi i usług służących współpracy zespołowej. Pozwala połączyć się w czasie rzeczywistym użytkownikom za pomocą wcześniej stworzonych „zespołów”, tj. grup zajęciowych stworzonych uprzednio przez prowadzących. Osoba kierująca zajęciami ma między innymi możliwość udostępnienia swojego pulpitu w celu przedstawienia prezentacji czy załączenia pliku zawierającego materiały niezbędne do poprawnego przeprowadzenia ćwiczeń. Aplikacja ma szereg przydatnych funkcji, co spowodowało, że jest to podstawowe narzędzie pracy zdalnej na Uniwersytecie Jagiellońskim. Studenci logują się do niej za pom

ocą tych samych danych jak do systemu USOSweb. Zalecane jest pobranie programu na urządzenie, gdyż wtedy usługa działa stabilniej.

Adres strony internetowej: [products.office.com/pl-pl/microsoft-teams/group-chat-software](https://www.microsoft.com/pl-pl/microsoft-teams/group-chat-software)

 

## **Platforma Pegaz**

Platforma e-learningowa Uniwersytetu Jagiellońskiego połączona z USOSweb odgrywa ważną rolę w życiu niejednego studenta. To właśnie tutaj w większości przypadków prowadzący udostępniają nagrane wykłady, dłuższe artykuły naukowe czy materiały związane stricte z egzaminem. Na pierwszym roku studiów niezbędne jest zaliczenie kursu BHP przeprowadzonego właśnie za pośrednictwem platformy PEGAZ.

Adres strony internetowej: [pegaz.uj.edu.pl](https://pegaz.uj.edu.pl/)

 

## **Extranet UJ**

Strona internetowa, za pośrednictwem której otrzymamy dostęp do interaktywnych zbiorów Biblioteki Jagiellońskiej. Do dyspozycji studenta są zarówna czasopisma naukowe jak i książki. Portal oferuje również możliwość wyświetlenia stron internetowych, które dostępne są jedynie po połączeniu się z siecią Wi-Fi Uniwersytetu Jagiellońskiego, np. Legalis. Dane, jakie należy wpisać przy logowaniu na stronie są identyczne, jak dane do systemu USOSweb.

Adres strony internetowej: [extranet.uj.edu.pl](https://extranet.uj.edu.pl/)



## **Outlook**

Email uniwersytecki to główne narzędzie umożliwiające bezpośredni kontakt z prowadzącymi zajęcia. To właśnie na ten adres domyślnie dostarczane będą wszystkie wiadomości dotyczące Uniwersytetu Jagiellońskiego i toku studiów. Konto pocztowe przeznaczone dla studentów przyjmuje nazwę imię.nazwisko@student.uj.edu.pl, a hasłem, które później można zmienić jest numer PESEL.

Logowanie następuje poprzez stronę: [outlook.live.com](https://outlook.live.com/)