---
title: Zwolnienie z opłat
stub: false
---
Student może ubiegać się o zwolnienie z części lub całości opłat za usługi edukacyjne związane z: 

 1) kształceniem na studiach niestacjonarnych; 

2) kształceniem na studiach w języku obcym; 

3) kształceniem cudzoziemców na studiach stacjonarnych w języku polskim; 

4) powtarzaniem określonych zajęć na studiach stacjonarnych z powodu 

niezadowalających wyników w nauce; 

5) prowadzeniem zajęć nieobjętych programem studiów. 

 \
Zgodnie z § 11 ust. 2 student może ubiegać się o zwolnienie w szczególnie uzasadnionych przypadkach. Do takich zalicza się w szczególności sytuacja: 

1) gdy z przyczyn losowych student znalazł się po rozpoczęciu studiów \
w wyjątkowo trudnej sytuacji materialnej; 

2) uzyskiwania wybitnych wyników w nauce; (warunek: średnia za poprzedni rok studiów co najmniej 4,75);

3) uczestnictwa w międzynarodowych programach wymiany. 

 Powyższy zbiór jest katalogiem otwartym, co oznacza, że student nie jest ograniczony tylko tymi trzema przypadkami, ale może złożyć wniosek również w każdej innej szczególnej okoliczności, którą uzna za zasadną do bycia podstawą do zwolnienia z opłat.  

 Do wniosku o zwolnienie student jest zobowiązany załączyć w zależności od podstawy zwolnienia: komplet dokumentów potwierdzających okoliczności uzasadniające udzielenie zwolnienia, w szczególności: 

1) komplet dokumentacji niezbędnej do ustalenia dochodu na jednego członka rodziny, potwierdzający sytuację materialną, zgodnie z wymogami ubiegania się o stypendium socjalne określonymi w odrębnych przepisach; 

2) dokumenty potwierdzające zaistnienie przyczyn losowych; 

3) opinię jednostki w systemie pomocy społecznej odpowiedzialnej za ustalenie sytuacji dochodowej i majątkowej osób i rodzin; 

4) inne dokumenty potwierdzające okoliczności wskazane we wniosku. 

Wniosek o zwolnienie z opłat należy złożyć w terminie do 20 września roku poprzedzającego rok akademicki, którego dotyczy opłata. Wniosek może być́ złożony po upływie terminu, o którym mowa w ust. 1, jeżeli przyczyna uzasadniająca zwolnienie lub obowiązek wniesienia opłaty powstały w trakcie roku akademickiego. W takim przypadku wniosek należy złożyć w terminie 14 dni od powstania przyczyny lub obowiązku wniesienia opłaty, jednak nie później niż do końca maja danego roku akademickiego. Za taki przypadek należy uznawać chociażby opłaty za powtarzanie przedmiotów, gdyż przyczyna uzasadniająca obowiązek zapłaty (naliczenie określonej kwoty) następuje w momencie, kiedy student otrzymuje informację o takim zobowiązaniu (w praktyce: pojawia się ona w systemie USOSweb w odpowiedniej zakładce związanej z płatnościami). 

Pismo powinno być zaadresowane do dziekana określonego wydziału. Nie ma oficjalnego wzoru takiego podania. Niektóre wydziały na swoich stronach posiadają własne wzory. Poniżej udostępniamy wzór Samorządu Studentów UJ: 

Jeżeli wniosek nie zostanie rozpatrzony pozytywnie lub zostanie rozpatrzony tylko w części, studentowi przysługuje wniosek o ponowne rozpatrzenie sprawy, który należy złożyć do prorektora ds. dydaktyki w terminie 14 dni od daty doręczenia decyzji dziekana. 

Student może wnioskować również o rozłożenie płatności na raty lub wydłużenie terminu spłaty na zasadach opisanych wyżej.