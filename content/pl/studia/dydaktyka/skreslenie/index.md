---
title: Skreślenie z listy studentów
stub: false
---
Skreślenie z listy studentów jest jednoznaczne z pozbawieniem danej osoby statusu studenta. Istnieją dwie grupy przesłanek, które prowadzą do podjęcia takiej decyzji przez właściwego dziekana.

Przesłanki obligatoryjne (w przypadku ich zaistnienia dziekan ma obowiązek wydać decyzję o skreśleniu studenta z listy studentów):

1) niepodjęcie studiów,

2) pisemna rezygnacja ze studiów,

3) niezłożenie pracy dyplomowej lub egzaminu dyplomowego w terminie,

4) ukaranie karą dyscyplinarną wydalenia z uczelni.

Przesłanki fakultatywne (w przypadku ich spełnienia dziekan może podjąć decyzję o skreśleniu studenta z listów studentów):

1) stwierdzenie braku udziału w obowiązkowych zajęciach,

2) stwierdzenie braku postępów w nauce,

3) nieuzyskanie zaliczenia roku w terminie,

4) niewniesienie opłat związanych z odbywaniem studiów, pomimo pisemnego wezwania do

uiszczenia opłaty w terminie 7 dni od daty jego doręczenia.

Warto pamiętać, że od decyzji dziekana w sprawie skreślenia z listy studentów przysługuje wniosek o ponowne rozpatrzenie sprawy do rektora w terminie 14 dni od dnia doręczenia decyzji.

WAŻNE!!! Zapamiętaj, że od decyzji Rektora w sprawie skreślenia z listy studentów przysługuje Ci skarga do sądu administracyjnego.