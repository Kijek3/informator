---
title: Organizacja roku akademickiego
stub: false
---
Rok akademicki trwa od 1 października do 30 września. Do 1 maja roku poprzedzającego kolejny rok akademicki ogłaszany jest plan roku akademickiego na przyszły rok. Dwa tygodnie przed rozpoczęciem roku dziekan ogłasza harmonogram dla danych studiów.

Rok podzielony jest na 2 semestry – zimowy oraz letni. Uwzględnione są w nim terminy:

• zajęć dydaktycznych - wykłady, laboratoria, ćwiczenia, konwersatoria, seminaria, proseminaria oraz praktyki; ich celem jest realizacja planu studiów i programu kształcenia;

• sesji egzaminacyjnej - występują dwie zasadnicze sesje - zimowa i letnia, oraz dwie poprawkowe;  jest to czas, w którym nie odbywają się zajęcia dydaktyczne tylko egzaminy;

• dni wolnych od zajęć: przerwa semestralna (kilkudniowa przerwa między zimową sesją zasadniczą a poprawkową), przerwa świąteczna, przerwa wakacyjna.