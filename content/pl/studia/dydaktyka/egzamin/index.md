---
title: Egzaminy
stub: false
---
Jest to forma weryfikacji osiągania przez studentów efektów uczenia się, tj. wiedzy, umiejętności i kompetencji społecznych.

### Egzamin zerowy

Jest to egzamin, który odbywa się wcześniej niż sesja egzaminacyjna. Przystąpienie do niego jest fakultatywne, jest to pewnego rodzaju „wyróżnienie” dla studenta. Taki egzamin nie ma konsekwencji w postaci utraty jednego z terminów w przypadku braku zaliczenia. W praktyce oznacza to, że nawet jeżeli student otrzymał ocenę negatywna może podejść do pierwszego i poprawkowego terminu.

### Egzamin przedterminowy

Różni się od egzaminu zerowego. Student również może podejść do niego wcześniej czyli przed sesją egzaminacyjną. Różnica polega na tym, że jeżeli otrzyma ocenę negatywną, wówczas kolejnym terminem jest egzamin w sesji poprawkowej (czyli tzw. drugi termin, brak egzaminu w terminie właściwym).

### Egzamin poprawkowy

Jest to drugi termin egzaminu studenta, do wykorzystana kiedy na pierwszym terminie student nie otrzyma pozytywnej oceny. Studentowi zawsze przysługuje poprawka.

### Egzamin w ramach powtarzania przedmiotu

Jest to egzamin, do którego student powinien przystąpić, kiedy nie zda egzaminu poprawkowego. Należy wystosować wniosek do Dziekana z prośbą o warunkowe powtarzanie przedmiotu. Wówczas student ma możliwość kontynuowania studiów na wyższym roku i semestrze, ale wiąże się to z odpłatnością za dany przedmiot jak również uczestnictwa i zaliczenia danego przedmiotu na kolejnym roku. Takie prawo przysługuje dopiero od drugiego semestru. Wniosek student jest zobowiązany złożyć przed rozpoczęciem roku akademickiego.

### Egzamin komisyjny

Odbywa się w przypadku, gdy egzamin odbywał niezgodnie z przyjętymi zasadami, a student miał uniemożliwione uczestnictwo w nim w odpowiednich warunkach. Egzamin taki przeprowadza się od 2 do 14 dni od zarządzenia jego przeprowadzenia. Student staje przed komisja egzaminacyjną. Z każdego egzaminu komisyjnego sporządzana jest notatka.

## Terminy egzaminów

Terminy egzaminu wyznacza koordynator przedmiotu w porozumieniu z dziekanem. Informacja o terminach egzaminów i zaliczeń powinna być podana do wiadomości studentów najpóźniej na 2 miesiące przed pierwszym wyznaczonym terminem.

Istnieje zasada, że jeden termin egzaminu powinien być wyznaczony w sesji zwykłej oraz jeden w sesji poprawkowej.

Jeżeli student uzyska ocenę niedostateczna z pierwszego terminu, wówczas ma prawo do egzaminu poprawkowego. Musimy jednak pamiętać, że jeżeli termin poprawkowy dla danego studenta jest pierwszym podejściem do egzaminu traci on wówczas prawo do kolejnego terminu.

Istnieje możliwość, że prowadzący zarządzi sporządzenie list zapisów na poszczególne terminy egzaminów. Takie listy zamykane są nie wcześniej niż 4 dni przed egzaminem.

Po zamknięciu takiej listy nie można się już dopisać ani skreślić bez zgody prowadzącego.

## Co, jeżeli nie uzyskamy zaliczenia z przedmiotu?

Istnieje również możliwość, że student nie uzyskał zaliczenia z danego przedmiotu, co wiąże się z niedopuszczeniem do egzaminu.

Takiej osobie przysługuje prawo do jednego terminu poprawkowego danego zaliczenia, ale nie później niż przed rozpoczęciem sesji poprawkowej.

## Uzasadniony czy nieuzasadniony brak przystąpienia do egzaminu?

W przypadku nieuzasadnionego braku przystąpienia do egzaminu w pierwszym terminie, student może ten egzamin zdawać, ale już tylko jako egzamin poprawkowy (traci jeden z terminów).

W przypadku uzasadnionego braku przystąpienia do egzaminu (spowodowane np. choroba), student ma prawo złożyć odpowiedni wniosek w ciągu 7 dni od wyznaczonego terminu i zwrócić się z prośba o przywrócenie terminu egzaminu. Wówczas dziekan rozpatruje taka decyzje i razem z prowadzącym zajęcia, może wyznaczyć dodatkowy termin egzaminu.

## Wyniki egzaminu

Prowadzący zajęcia jest zobowiązany do ogłoszenia wyników w systemie USOSweb w terminie 10 dni od terminu egzaminu lub zaliczenia.

## Wgląd do prac

Student ma prawo wglądu do ocenionej pracy w terminie 14 dni od ogłoszenia wyników. Powinny zostać wyznaczone co najmniej dwa terminy, w których możliwy jest wgląd do pracy.

Student musi pamiętać, że jeżeli otrzymał pozytywna ocenę z egzaminu lub zaliczenia, ale jest to ocena, która go nie satysfakcjonuję, nie ma on prawa poprawy danej oceny na wyższą.