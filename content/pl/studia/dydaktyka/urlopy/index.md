---
title: Urlop od zajęć
stub: false
---
Student może skorzystać z urlopu od zajęć w następujących formach:

## Urlop studencki

Można go wziąć od drugiego roku studiów, składając odpowiedni wniosek do dziekana, ze wskazaniem na jaki okres czasu się go bierze. Urlop ten nie może trwać dłużej niż dwa semestry. W przypadku złożenia deklaracji w trakcie trwania semestru urlop studencki udzielany jest od następnego semestru.

## Urlop dziekański 

Można go wziąć, składając odpowiedni wniosek do dziekana, ze względu na ważne okoliczności uniemożliwiające udział w zajęciach dydaktycznych, w szczególności wynikające ze stanu zdrowia, niepełnosprawności lub związane z urodzeniem i wychowywaniem dziecka. Student może otrzymać urlop dziekański dwa razy w ramach danych studiów, w maksymalnym wymiarze czterech semestrów. Student może ubiegać się o urlop dziekański bezpośrednio po zaistnieniu jego przyczyny. Niedopuszczalne jest udzielenie urlopu dziekańskiego za okres miniony bądź w trakcie trwania sesji egzaminacyjnej, chyba że przyczyna uzasadniająca udzielenie urlopu powstała wcześniej. W przypadku udzielenia urlopu dziekańskiego z powodów zdrowotnych, warunkiem podjęcia studiów po powrocie z urlopu jest przedstawienie dziekanowi zaświadczenia lekarskiego o braku przeciwwskazań do kontynuowania studiów.

## Uwagi

→ urlop od zajęć udzielany jest w wymiarze semestralnym.

→ jeżeli koniec urlopu przypada w trakcie semestru, urlop przedłuża się do końca tego semestru.

→ niezgłoszenie przez studenta podjęcia studiów po powrocie z urlopu od zajęć przed

rozpoczęciem zajęć w danym semestrze stanowi podstawę do stwierdzenia niepodjęcia

Studiów.

→ w szczególnie uzasadnionych przypadkach w okresie urlopu student może, za zgodą dziekana i na warunkach przez niego określonych, brać udział w zajęciach oraz zaliczać przedmioty. W przypadku udzielenia urlopu z powodów zdrowotnych lub ciąży warunkiem udzielenia na to zgody jest przedstawienie dziekanowi zaświadczenia lekarskiego o braku przeciwwskazań do udziału w zajęciach i do przystępowania do egzaminów i zaliczeń.

→ urlop dla studentki w ciąży udziela się na okres do dnia urodzenia dziecka, a urlop studenta będącego rodzicem udziela się na okres do 1 roku.

→ studentce w ciąży i studentowi będącemu rodzicem nie można odmówić zgody na urlop dziekański, również w przypadku wykorzystania pełnego wymiaru tego urlopu.

→ student będący rodzicem składa wniosek o urlop w okresie 1 roku od dnia urodzenia dziecka.