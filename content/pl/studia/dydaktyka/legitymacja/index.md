---
title: Legitymacja studencka
stub: false
---
Legitymacja studencka jest to dokument, który potwierdza status studenta, zawiera dane osobowe oraz zdjęcie. Legitymację należy przedłużać co pół roku. Dokonać tego można udając się do sekretariatu, gdzie zostanie na rewersie naklejony hologram z datą ważności legitymacji (do 31 października w semestrze letnim oraz do 31 marca w semestrze zimowym).

Jest ona ważna do dnia ukończenia studiów, skreślenia z listy studentów lub zawieszenia w prawach studenta. Dodatkowo przy ukończeniu studiów pierwszego stopnia, legitymacja zachowuje ważność do 31 października roku ich ukończenia.

Zniżki - legitymacja studencka uprawnia Cię do 51% zniżki w PKP, 50% ulgi przy przejazdach środkami komunikacji miejskiej oraz w wielu innych miejscach, warto zapytać.

Dodatkowe funkcje:

1. Przy zapisaniu do Biblioteki Jagiellońskiej, legitymacja służy za kartę biblioteczną (na rewersie jest kod kreskowy do tego przeznaczony).

2. Może służyć jako Krakowska Karta Miejska (jeśli przy wyrabianiu legitymacji to zadeklarujesz) - w tym celu, aby wgrać bilet musisz się udać do jednego z punktów sprzedaży biletów okresowych MPK:

• ul. Św. Wawrzyńca 13

• ul. Podwale 3/5

• Pętla Autobusowa MPK przy Dworcu Głównym Wschód

• Pętla tramwajowa Krowodrza Górka

• os. Centrum D bl.7 (Nowa Huta)

• ul. Powstańców Wielkopolskich 6

Następnie możesz przedłużyć bilet w dowolnym, dostępnym całą dobę automacie, który jest na terenie miasta.

Źródło: § 2 ust. 4 i 5 Regulaminu studiów pierwszego stopnia, drugiego stopnia oraz jednolitych studiów magisterskich.