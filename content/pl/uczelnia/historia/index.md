---
title: Historia
order: 10
---

## Krótka historia UJ

Uniwersytet Jagielloński jest najstarszą uczelnią w Polsce i jedną z najstarszych w tym regionie Europy. Ufundowana został
12 maja 1364 roku przez króla Polski Kazimierza Wielkiego. Studium generale – tak wówczas nazywano Uniwersytet – składało
się z trzech wydziałów: sztuk wyzwolonych, medycyny i prawa.

Obecnie Uniwersytet Jagielloński posiada 16 wydziałów, w tym trzy medyczne, które powróciły do jedności z UJ w 1993 roku
i tworzą tak zwane Collegium Medicum. Aktualnie na Uniwersytecie Jagiellońskim prowadzonych jest 158 kierunków studiów.

Uniwersytet to ponad 3,5 tysiąca nauczycieli akademickich, około 40 tysięcy studentów i doktorantów, a także około 3,5
tysiąca pracowników administracji.

## Najważniejsze daty z historii UJ

<content-timeline>

<content-timeline-item title='Początki Uczelni' opposite='12 maja 1364 r.'>
Król Kazimierz III Wielki powołuje do życia "studium generalne". W wydanym przywileju obiecuje uposażyć
trzy wydziały: prawa, medycyny i sztuk wyzwolonych (filozofii). Za życia fundatora funkcjonowały tylko dwa pierwsze.
Po śmierci króla uczelnia przestała istnieć by wznowić nauczanie dopiero w 1391 roku dzięki zabiegom Jadwigi Andegaweńskiej.
</content-timeline-item>

<content-timeline-item title='Odnowienie przez Władysława Jagiełłę' opposite='26 lipca 1400 r.'>
Uniwersytet został odnowiony przez króla Władysława Jagiełłę, do czego przyczynił się zapis w testamencie
zmarłej rok wcześniej królowej Jadwigi. Do struktury dołączył 4 wydział - teologiczny, tym samym uczelnia
uzyskała range Uniwersytetu.
</content-timeline-item>

<content-timeline-item title='"Złoty okres"' opposite='XV wiek'>
Na Uniwersytecie Krakowskim co rok podejmowało studia około 200 żaków, z czego prawie połowę
stanowili obcokrajowcy. Renomą cieszyły się zwłaszcza prawo, matematyka i astronomia.
Wykładają między innymi: Paweł Włodkowic i Stanisław ze Skalbmierza (współtwórcy koncepcji
prawa międzynarodowego), Marcin Bylica z Olkusza, Wojciech z Brudziewa i Jan z Głogowa (astronomowie) czy
Maciej Miechowita (medyk).
</content-timeline-item>

<content-timeline-item title='Mikołaj Kopernik' opposite='1491 r.'>
Naukę w murach Uniwersytetu podejmuje Mikołaj Kopernik, autor przełomowego "De revolutionibus orbium
coelestium".
</content-timeline-item>

<content-timeline-item title='Czasy reformacji' opposite='połowa XVI w.'>
Reformacja i spowodowane nią podziały religijne Europy oraz powstanie wielu nowych uczelni ograniczyło napływ studentów zagranicznych.
Z powodu zniesienia wymogu wyższego wykształcenia do obejmowania stanowisk państwowych i kościelnych zainteresowanie studiami
straciła też szlachta. Pomimo tego wśród studentów Uniwersytetu wymienić można takie osobistości jak Mikołaj Rej,
Jan Kochanowski, Andrzej Frycz-Modrzewski czy Marcin Kromer.
</content-timeline-item>

<content-timeline-item title='Akademia Krakowska' opposite='koniec XVI w.'>
Uniwersytet zaczyna być powszechnie nazywany Akademią Krakowską.
</content-timeline-item>

<content-timeline-item title='Kryzys Uczelni' opposite='XVII i XVIII w.'>
Akademia popadła w konflikt z Jezuitami popieranymi przez króla. Na Uczelni działa między innymi matematyk i astronom Jan Brożek.
Absolwentem zostaje Jan Sobieski, przyszły król polski i dowódca odsieczy wiedeńskiej.
</content-timeline-item>

<content-timeline-item title='Oświeceniowa reforma' opposite='1776 - 1785 r.'>
Z upoważnienia Komisji Edukacji Narodowej Hugo Kołłątaj przeprowadza reformę uniwersytetu. W miejsce dotychczasowych 4 wydziałów
powołano Kolegia: Moralne i Fizyczne. Język wykładowy zmienia się na polski. Był to czas inwestycji, rozpoczęto budowę obserwatorium astronomicznego,
ogrodu botanicznego i kliniki uniwersyteckiej. Uniwersytet otrzymał nazwę Szkoły Głównej Koronnej. Wybitni profesorowie: Jan Śniadecki (matematyk i astronom)
oraz Jan Jaśkiewicz (chemik i medyk).
</content-timeline-item>

<content-timeline-item title='Uniwersytet Jagielloński' opposite='1817 r.'>
Uczelnia przyjęła obecną nazwę - Uniwersytet Jagielloński. Działa w Wolnym Mieście Krakowie.
</content-timeline-item>

<content-timeline-item title='Włączenie do Austrii' opposite='1846 r.'>
Kraków zostaje włączony do austrii. Językiem wykładowym staje się niemiecki.
</content-timeline-item>

<content-timeline-item title='Ponowny rozkwit' opposite='połowa XIX w.'>
Po przyznaniu Galicji autonomii UJ rozkwita na nowo. Rozwijają się zarówno nauki humanistyczne jak i przyrodnicze.
W 1883 r. Karol Olszański i Zygmunt Wróblewski jako pierwsi skraplają składniki powietrza. Wśród uczonych: Marian Smoluchwoski (fizyk),
Jan Bauduin de Courtnay (lingwista), Napoleon Cybulski (fizjolog, współodkrywca adrenaliny), Odo Bujwid (bateriolog, pionier szczepień przeciw wściekliźnie) czy
twórcy tzw. krakowskiej szkoły historycznej - Jan Szujski, Michał Bobrzyński i Stanisław Smołka. Językiem wykładowym ponownie staje się polski.
</content-timeline-item>

<content-timeline-item title='Collegium Novum' opposite='1887 r.'>
Wzniesiono gmach Collegium Novum - dzisiejszej siedziby Władz Uniwersytetu.
</content-timeline-item>

<content-timeline-item title='Równouprawnienie kobiet' opposite='1897 r.'>
W uniwersytecie pojawiają się pierwsze studentki.
</content-timeline-item>

<content-timeline-item title='Okres międzywojenny' opposite='20-lecie międzywojenne'>
Powstaje wydział rolniczy oraz nowy gmach Biblioteki Jagiellońskiej.
</content-timeline-item>

<content-timeline-item title='Sonderaktion Krakau' opposite='6 listopada 1939 r.'>
Naziści aresztują i wywożą do obozów koncentracyjnych wielu uczonych i pracowników Uniwersytetu. Część z nich nie przeżywa uwięzienia.
Uniwersytet zostaje zamknięty. Społeczność UJ działa w podziemiu prowadząc tajne nauczanie. Jednym ze studentów jest przyszły papież Karol Wojtyła,
</content-timeline-item>

<content-timeline-item title='Polska Republika Ludowa' opposite='Po 1945 r.'>
W pierwszym roku po Wojnie na UJ zapisuje się Wisława Szymborska, przyszła noblistka. W okresie PRL Uniwersytet traci autonomię, wolność nauki zostaje ograniczona.
Z kilku wyłączonych z Uczelni wydziałów powstają nowe szkoły wyższe.
</content-timeline-item>

<content-timeline-item title='Przywrócenie autonomii' opposite='Po 1989 r.'>
UJ odzyskuje autonomię. Wydziały medyczne na powrót przyłączone do Uczelni. W Pychowicach rozpoczyna się budowa Kampusu 600-lecia Odnowienia UJ.
Powstaje Life Science Park. Działalność rozpoczyna Jagiellońskie Centrum Rozwoju Leków i Małopolskie Centrum Biotechnologii. W 2015 r. uruchomiony zostaje pierwszy w Polsce synchrotron - Solaris.
</content-timeline-item>
</content-timeline>


