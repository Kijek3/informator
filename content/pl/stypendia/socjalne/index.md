---
title: Stypendium Socjalne
order: 0
stub: false
---
**Stypendium Socjalne**

Stypendium socjalne ma prawo otrzymywać student znajdujący się w trudnej sytuacji materialnej. Sytuację materialną studenta ustala się na podstawie wysokości miesięcznej kwoty netto dochodu przypadającego na członka rodziny studenta. 

Stypendium socjalne przyznawane jest na semestr – w semestrze zimowym na 5 miesięcy, natomiast w semestrze letnim na 4 miesiące. Stypendium socjalne wypłacane jest co miesiąc. Termin składania wniosków o przyznanie stypendium socjalnego, które ma być przyznane na semestr zimowy, upływa 30 września roku akademickiego poprzedzającego rok akademicki, na który stypendium ma być przyznane; w przypadku semestru letniego jest to 31 stycznia roku akademickiego.

Przy ustalaniu wysokości dochodu uprawniającego studenta do ubiegania się o stypendium

socjalne uwzględnia się dochody osiągane przez:

• studenta,

• małżonka studenta,

• rodziców, opiekunów prawnych lub faktycznych studenta,

• będące na utrzymaniu ww. osób dzieci niepełnoletnie, dzieci pobierające naukę do 26. roku życia, a jeżeli 26. rok życia przypada w ostatnim roku studiów, do ich ukończenia oraz dzieci niepełnosprawne bez względu na wiek. 

 

Student, który nie prowadzi wspólnego gospodarstwa domowego z żadnym z rodziców, opiekunów prawnych lub faktycznych, może ubiegać się o stypendium socjalne bez wykazywania dochodów osiąganych przez te osoby oraz będące na ich utrzymaniu dzieci, jeżeli spełnia **jeden** z następujących warunków:

• ukończył 26. rok życia,

• pozostaje w związku małżeńskim,

• ma na utrzymaniu dzieci,

• osiągnął pełnoletność, przebywając w pieczy zastępczej lub faktycznych studenta,

• posiada stałe źródło dochodów i jego przeciętny miesięczny dochód w poprzednim roku podatkowym oraz w roku bieżącym w miesiącach poprzedzających miesiąc złożenia oświadczenia, o którym mowa w ust. 3, jest wyższy lub równy 1,15 sumy kwot określonych w art. 5 ust. 1 i art. 6 ust. 2 pkt 3 ustawy z dnia 28 listopada 2003 r. o świadczeniach rodzinnych.

 

 Każdą okoliczność wskazaną we wniosku należy udokumentować, aktualny spis zaświadczeń znajduje się w Zarządzeniu nr 78 Rektora UJ z dnia 1 października 2019 r., załączniki znajdują się na stronie <https://ksztalcenie.uj.edu.pl/akty-prawne/pomoc-materialna.>

 

Więcej informacji o stypendium socjalnym znajdziesz na: <https://stypendia.uj.edu.pl/pomoc-materialna/stypendium-socjalne>\
oraz\
[https://studiuje.uj.edu.pl/aktualnosci](https://studiuje.uj.edu.pl/aktualnosci?p_p_id=56_INSTANCE_EC2XMityiFDD&p_p_lifecycle=0&p_p_state=normal&p_p_mode=view&p_p_col_id=column-3&p_p_col_count=1&strona=1)